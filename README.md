📊 Budjettihaukka – Johdanto
Budjettihaukka on työkalu, joka arvioi valtion budjetin rakennetta kansantaloudellisesti optimaalisen käytön näkökulmasta. Arvioinnit pohjautuvat taloustieteelliseen tutkimukseen sekä täydentävästi valtio-opin, sosiologian ja psykologian tuottamaan tutkimukseen. Budjettihaukka hyödyntää aina parasta saatavilla olevaa tieteellistä tietoa. Huomatuksena kuitenkin, että täydellinen tutkimuspohja voi jäädä vajaaksi esimerkiksi maksumuurien vuoksi.
🛡️ Ydintehtävät
Budjettihaukassa on tehty tietoinen ideologinen rajaus keskittyä valtion ydintehtäviin, jotka kehittäjän näkemyksen mukaan ovat:
1. Ulkoisen ja sisäisen turvallisuuden turvaaminen → Puolustusvoimat, poliisi, rajavalvonta.
2. Oikeusvaltio ja perusoikeudet → Tuomioistuimet, syyttäjälaitos, lainvalvonta.
3. Koulutus ja tutkimus → Perusopetus, toisen asteen koulutus, korkeakoulut ja tutkimuslaitokset.
4. Perustason sosiaali- ja terveyspalvelut (ml. pelastustoimi) → Terveydenhuolto, perusturva, pelastustoimi, hyvinvointialueiden ydintoiminnot.
5. Toimiva infrastruktuuri, tietoliikenne ja ympäristö → Liikenneverkot, vesihuolto, energia, tietoliikenne, kommunikaatioverkot, ympäristönsuojelu.
6. Strateginen kyvykkyys ja tulevaisuusinvestoinnit → Innovaatiot, digitalisaatio, ilmastosiirtymä, turvallisuus- ja energiaomavaraisuus sekä uudet teknologiat (kuten tekoäly, avaruusteknologiat) ja uusi kasvua luova yritystoiminta.
Tämä rajaus perustuu arvo- ja talousliberaaliin maailmankuvaan, mutta samalla ymmärrykseen siitä, että hyvinvointivaltiolla – ja valtiolla ylipäätään – on pieni mutta vahva rooli markkinataloudessa: turvaamassa vakauden, oikeudenmukaisuuden ja pitkän aikavälin kestävyyden.